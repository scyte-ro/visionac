# SCYTE™ VisionAC - 3.0.0 - Source Code

Dorim să anunțăm lansarea unei noi versiuni SCYTE™ VisionAC. Lansarea VisionAC v.3.1.0 va aduce câteva îmbunătățiri în ceea ce privește User Experience. Meniul HTML greu de utilizat și care ocupa tot ecranul a fost înlocuit cu un meniu minimalist, la cererea clienților noștri. Au fost automatizate majoritatea proceselor care puneau în dificultate clienții: adăugarea de bypass, adăugare de excepții în configurație, schimbarea inițială a IP-ului serverului și așa mai departe. Toate aceste procese care consumau timp au fost înlocuite cu funcții automate. 

Cea mai importantă schimbare în ceea ce privește noua versiune este experiența acumulată și expusă în codul sursă, adică în modul în care am gândit fiecare funcție folosită pentru protejarea serverelor și a jucătorilor, în căutarea și depistarea exploit-urilor folosite de persoane rău-intenționate și securitatea propriu-zisă a resurselor transferate fiecărui client. Am învățat din greșeli și intenționăm să nu le repetăm.

De asemenea, dorim să anunțăm lansarea publică a codului sursă pentru VisionAC v3.0.0. În urma leak-urilor recente am realizat faptul că ele pot fi folosite pentru a face mult rău: postarea unui pseudo cod sursă, unul alterat și umplut de diferite programe software care pot genera backdoor-uri, minere, viruși, keyloggere și așa mai departe. Am decis să remediem toate exploit-urile descoperite și să lansăm o versiune proprie a codului sursă (poate fi verificată comparând codul sursă cu cel al leak-urilor neoficiale), care funcționează ca orice alt leak. Atâta timp cât va fi descărcat de pe platforma noastră proprie puteți fi siguri ca nu vă expuneți unor riscuri neprevăzute.

Acest leak nu va beneficia de suport de nici un fel, iar unele dintre funcțiile software-ului original nu vor fi disponibile pentru folosire. Nu putem garanta pentru cât timp acest leak va fii funcțional.

***Dacă vor fi depistate mai multe exploituri vom face tot posibilul să le remediem în timp util. De aceea, v-am fi recunoscători daca ne-ați aduce la cunoștință ce și unde am greșit. Acest software este conceput de jucători pentru jucători și suntem siguri că prin colaborare vom putea spune STOP toxicității acestei comunități de gaming.***

VisionAC a fost și este o versiune low-cost, dar eficientă, a celorlalte programe software asemănătoare de pe piață. Credem cu tărie că nu este nevoie să cheltuiești o avere pentru a putea construi o comunitate de gaming, iar din acest motiv încercăm să oferim alternative mai ieftine și la fel de performante pentru diferitele servicii de care aveți nevoie.
